王維 鹿柴 空山不見人 但聞人語響 返景入深林 復照青苔上
李白 勞勞亭 天下傷心事 勞勞送客亭 春風知別苦 不遣柳條青
白居易 池上 水娃撐小艇 偷來白蓮回 不解藏蹤跡 浮萍一道開
王維 鳥鳴澗 人閒桂花落 夜靜春山空 月出驚山鳥 時鳴春澗中
韋應物 秋夜寄邱員外 懷君屬秋夜 散步詠涼天 空山松子落 幽人應未眠
李白 秋浦歌 白髮三千丈 離愁似個長 不知明鏡裡 何處得秋霜
盧綸 塞下曲(其三) 月黑雁飛高 單于夜遁逃 欲將輕騎逐 大雪滿弓刀
李頻 渡漢江 嶺外音書絕 經冬復歷春 近鄉情更怯 不敢問來人
賈島 劍客 十年磨一劍 霜刃未曾試 今日把示君 誰有不平事
賈島 尋隱者不遇 松下問童子 言師採藥去 只在此山中 雲深不知處
李白 夜宿山寺 危樓高百尺 手可摘星辰 不敢高聲語 恐驚天上人
杜甫 八陣圖 功蓋三分國 名成八陣圖 江流石不轉 遺恨失吞吳
王維 雜詩 君自故鄉來 應知故鄉事 來日綺窗前 寒梅著花未
駱賓王 易水送別 此地別燕丹 壯士髮衝冠 昔時人已沒 今日水猶寒
錢起 江行無題 兵火有餘燼 貧村才數家 無人爭曉渡 殘月下寒沙
王昌齡 答武陵太守 仗劍行千里 微軀敢一言 曾為大梁客 不負信陵恩
李白 夜思 床前明月光 疑是地上霜 舉頭望明月 低頭思故鄉
杜甫 絕句 江碧鳥逾白 山青花欲燃 今春看又過 何日是歸年